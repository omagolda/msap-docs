# newdoc id = set.sr.11
# url = NA
# sent_id = set-s297
# text = Beograd i Priština postigli dogovor o slobodi kretanja

# sent_id = set-s298
# text = Pregovarački timovi Beograda i Prištine postigli su u Briselu dogovore o slobodi kretanja i matičnim knjigama rođenih.

# sent_id = set-s299
# text = Neki sugerišu da su sporazumi korak ka konačnom priznavanju Kosova od strane Srbije.

# sent_id = set-s300
# text = Dok vlasti u Beogradu pokušavaju da predstave prve dogovore sa Prištinom kao uspeh koji će doneti poboljšanje u životima kosovskih Srba, opozicija ih je opisala kao štetne po nacionalne interese i prvi korak ka priznavanju nezavisnosti Kosova.

# sent_id = set-s301
# text = Posle završetka razgovora u Briselu šef delegacije Vlade Srbije Borislav Stefanović insistirao je da rezultati dijaloga ne znače "ni eksplicitno ni implicitno priznavanje nezavisnosti Kosova".

# sent_id = set-s302
# text = Komentarišući izjavu šefice prištinske delegacije Edite Tahiri da je rezultat iz Brisela "prvi korak Srbije ka priznavanju Kosova", on je rekao da je reč o netačnim tvrdnjama.

# sent_id = set-s303
# text = "Edita Tahiri je to izjavila iz unutarpolitičkih razloga i usled velikog pritiska kosovske opozicije", rekao je Stefanović novinarima, dodajući da će Srbija nastaviti da izdaje identifikaciona dokumenta i registarske tablice građanima sa Kosova.

# sent_id = set-s304
# text = Prema sporazumu, građani Kosova će moći da ulaze u Srbiju sa kosovskim ličnim kartama, ali će im srpska policija pritom izdavati specijalni sertifikat.

# sent_id = set-s305
# text = Isto će biti učinjeno sa vozačkim dozvolama, jer Beograd odbija da prizna kosovska dokumenta.

# sent_id = set-s306
# text = Vozači sa Kosova moraće da uzimaju privremene registarske tablice srpske policije prilikom ulaska u Srbiju, ako na svojim vozilima imaju tablice sa kosovskim grbom.

# sent_id = set-s307
# text = Odluke o sprovođenju dogovora, koji nisu potpisivani, sada treba da usvoje vlade u Beogradu i Prištini.

# sent_id = set-s308
# text = Njihovo sprovođenje, koje bi moglo da počne 1. novembra, pratiće grupa u kojoj će biti predstavnici EU, Srbije i Kosova.

# sent_id = set-s309
# text = Iako je Stefanović pokušao da predstavi sporazume kao put ka poboljšanju života kosovskih Srba, opozicija ga je žestoko optužila za kršenje državnih interesa.

# sent_id = set-s310
# text = "Sporazum sa predstavnicima nelegalne države Kosovo je kršenje Ustava Srbije i Rezolucije 1244 Saveta bezbednosti UN i rušenje pravnih dokumenata na kojima počiva suverenitet Srbije", rekao je za SETimes Slobodan Samardžić, potpredsednik opozicione Demokratske stranke Srbije.

# sent_id = set-s311
# text = Analitičari su takođe različito reagovali na dogovore.

# sent_id = set-s312
# text = Profesor Fakulteta političkih nauka Beogradskog univerziteta Predrag Simić izjavio je za SETimes da je dobro što su dogovori postignuti i da će EU "sigurno sa odobravanjem primiti potez Beograda i Prištine".

# sent_id = set-s313
# text = Na pitanje da li sporazumi predstavljaju indirektno priznavanje Kosova, Simić je rekao da "Beograd veoma dobro zna šta su crvene linije u dijalogu sa Prištinom i da ih Vlada Srbije neće preći".

# sent_id = set-s314
# text = Međutim, direktor projekta Kompromis za Kosovo Aleksandar Mitić izjavio je SETimesu da je to korak ka konačnom priznanju.

# sent_id = set-s315
# text = "Od hapšenja Ratka Mladića svedoci smo sve većeg pritiska Vašingtona i Brisela da se konkretnije uslovi integracija Srbije u EU kroz uspostavljanje dobrosusedskih odnosa sa Kosovom.

# sent_id = set-s316
# text = Dogovori su tako logičan korak u procesu puzajućeg priznavanja nezavisnosti Prištine", rekao je Mitić.

# sent_id = set-s317
# text = Sporazume su različito primili i kosovski Srbi.

# sent_id = set-s318
# text = Milan Ivanović, jedan od predstavnika Srba sa severa Kosova, gde ne deluju kosovske institucije, ocenio je da su sporazumi štetni za srpsko stanovništvo i da učvršćuju državnost Prištine.

# sent_id = set-s319
# text = "Očigledno je da Srbija odustaje od Kosova, ovo znači predavanje Kosova zarad kandidature za Evropsku uniju", rekao je Ivanović za beogradske medije.

# sent_id = set-s320
# text = Međutim, Rada Trajković, predstavnica Srba koji žive u enklavama u albanskom okruženju, rekla je da će sporazumi pomoći njenim sunarodnicima na Kosovu.

# sent_id = set-s321
# text = "Nakon dogovora, Srbija ima veći kredibilitet da se, uz podršku međunarodne zajednice, bavi pitanjem Kosova i unapređivanjem uslova života tamošnjih Srba", rekla je ona.

# newdoc id = set.sr.17
# url = NA
# sent_id = set-s428
# text = Šef EU za borbu protiv terorizma: Al Kaida oslabljena, ali opasnosti ostaju

# sent_id = set-s429
# text = Smrt Osame bin Ladena i eliminisanje drugih ključnih operativaca Al Kaide oslabili su organizaciju, ali opasnosti su i dalje prisutne.

# sent_id = set-s430
# text = U kule Svetskog trgovinskog centra udarili su oteti putnički avioni 11. septembra 2001. godine.

# sent_id = set-s431
# text = Teroristički napadi slični onima u Sjedinjenim Državama pre jedne decenije danas su malo verovatni, rekao je koordinator EU za borbu protiv terorizma Žil de Keršov u ponedeljak (5. septembra).

# sent_id = set-s432
# text = Međutim, borba protiv Al Kaide i organizacija tog tipa i dalje se suočava sa rizicima, upozorio je on, navodeći kao jedan od njih mogućnost da terorističke grupe koriste prednosti vakuuma u vlasti posle Arapskog proleća.

# sent_id = set-s433
# text = "Danas napad veličine i sofisticiranosti onih od 11.9. više nije moguć", rekao je de Keršov na konferenciji za novinare u Briselu povodom 10. godišnjice napada 11. septembra 2001. godine u Sjedinjenim Državama.

# sent_id = set-s434
# text = "Da li to znači da smo potpuno van opasnosti?

# sent_id = set-s435
# text = Verovatno ne."

# sent_id = set-s436
# text = Al Kaida je znatno oslabljena ubistvom svog lidera Osame bin Ladena početkom maja, eliminacijom drugih istaknutih članova mreže i finansijskim problemima sa kojima se, kako se smatra, ta organizacija suočava, rekao je ovaj zvaničnik EU.

# sent_id = set-s437
# text = Rat koji je vodio NATO u Avganistanu i pojačana međunarodna saradnja posle napada 11.9. takođe su doprineli tome, rekao je de Keršov, belgijski naučni radnik i bivši zvaničnik vlade.

# sent_id = set-s438
# text = „Interno smo mnogo bolje opremljeni danas nego što smo bili pre deset godina“, rekao je on novinarima u Briselu, prenosi Rojters.

# sent_id = set-s439
# text = „To ne znači da ćemo sprečiti sve zavere, sve napade, ali ćemo pokušati da budemo efikasniji u sprečavanju, u istraživanju i krivičnom gonjenju terorizma i u minimalizovanju posledica terorističkog napada.“

# sent_id = set-s440
# text = Vest o novom udaru nanetom nekada moćnoj organizaciji došla je i u ponedeljak, iz Pakistana.

# sent_id = set-s441
# text = Vojska te zemlje saopštila je da je uhapsila tri operativca Al Kaide visokog ranga u gradu Kueta na jugozapadu zemlje.

# sent_id = set-s442
# text = Među osobama koje su uhapsili pakistanski agenti, koji su delovali u saradnji sa CIA, bio je i Junis Al Mauritani, čija je glavna dužnost bila da planira napade na interese zapadnih zemalja širom sveta.

# sent_id = set-s443
# text = "Al Mauritani je lično od Osame bin Ladena dobio zadatak da se fokusira na napadanje ciljeva od ekonomskog značaja u Sjedinjenim Američkim Državama, Evropi i Australiji", navodi se u saopštenju pakistanske vojske, piše bostonski Global post.

# sent_id = set-s444
# text = "On je planirao udare na ekonomske interese u Sjedinjenim Državama, uključujući gasovode i naftovode, hidroelektrane, kao i napade na brodove i tankere nafte u međunarodnim vodama, uz pomoć glisera napunjenih eksplozivom."

# sent_id = set-s445
# text = Mada Al Kaida više nema sposobnost da izvodi napade koji bi po obimu bili slični onima od 11.9, i dalje je u stanju da izvodi "oportunističke" akcije malog obima, rekao je de Keršov u ponedeljak.

# sent_id = set-s446
# text = Teroristička pretnja sa kojom se svet suočava danas postala je "puno kompleksnija i diversifikovanija", rekao je on novinarima u Briselu.

# sent_id = set-s447
# text = Koordinator EU protiv terorizma izrazio je zabrinutost da je trenutni bezbednosni vakuum u Libiji možda omogućio članovima severnoafričkog ogranka Al Kaide da povećaju svoj arsenal oružja pljačkanjem, uključujući rakete zemlja-vazduh, čime se potencijalno dovodi u opasnost putovanje avionima.

# sent_id = set-s448
# text = "Oni su imali mogućnost da dođu do oružja, uključujući malo oružje i puškomitraljeze ili određene rakete zemlja-vazduh, koje su izuzetno opasne", rekao je de Keršov.

# sent_id = set-s449
# text = Drugo pitanje koje, prema njegovim rečima, zabrinjava, kako piše AFP, jeste "raspuštanje bezbednosnih službi u Tunisu i Egiptu", posle antivladinih protesta koji su pogodili dve zemlje ranije ove godine.

# sent_id = set-s450
# text = "Ne može da postoji bezbednosni vakuum", rekao je de Keršov, pozivajući da se pomogne u procesu tranzicije u takvim zemljama.

# newdoc id = set.sr.18
# url = NA
# sent_id = set-s451
# text = Završen samit NATO-a u Istanbulu

# sent_id = set-s452
# text = Ključni dogovori postignuti tokom dvodnevnog samita NATO-a u Istanbulu uključuju i odluku o pokretanju programa obuke iračkih snaga bezbednosti i obećanje da će biti povećan broj vojnika u Avganistanu.

# sent_id = set-s453
# text = Sedamnaesti samit NATO-a održan je u Istanbulu u ponedeljak i utorak (28. i 29. juna), a okupio je 46 šefova država i vlada.

# sent_id = set-s454
# text = Sedamnaesti samit šefova država i vlada zemalja članica NATO-a u Istanbulu završen je u utorak (29. juna).

# sent_id = set-s455
# text = Među najvažnijim dogovorima postignutim tokom dvodnevnog samita su odluka o pokretanju programa obuke iračkih snaga bezbednosti i obećanje da će biti povećan obim vojnih snaga u Avganistanu.

# sent_id = set-s456
# text = Lideri 26-člane Alijanse pozdravili su prenos ovlašćenja u Iraku sa koalicionih snaga predvođenih Sjedinjenim Državama na lokalne vlasti, koji je obavljen u ponedeljak, dva dana ranije nego što se očekivalo.

# sent_id = set-s457
# text = Oni su se složili da pomognu iračkoj vladi u obuci snaga bezbednosti i ponudili saradnju celokupnom regionu Bliskog istoka.

# sent_id = set-s458
# text = Sporazum je postignut uprkos kontinuiranim razmimoilaženjima oko uloge NATO-a.

# sent_id = set-s459
# text = Francuski predsednik Žak Širak insistira na tome da članovi Alijanse vrše obuku pod sopstvenim zastavama, a ne pod zastavom NATO-a.

# sent_id = set-s460
# text = "Nema smisla da stojimo ovde i govorimo 'Svi prethodni nesporazumi su nestali.'

# sent_id = set-s461
# text = Nisu nestali", rekao je britanski premijer Toni Bler.

# sent_id = set-s462
# text = Uprkos tome, samit je otvorio put prvoj misiji NATO-a u Iraku.

# sent_id = set-s463
# text = Lideri Alijanse takođe su se složili da obezbede dodatnih 3.500 vojnika za Međunarodne bezbednosne snage za podršku u Avganistanu, koje trenutno broje 6.500 pripadnika.

# sent_id = set-s464
# text = Predsednik Avganistana Hamid Karzai prisustvovao je poslednjoj sesiji samita i pozvao NATO da odmah uputi dodatne mirovne snage kako bi pomogao da se unapredi bezbednost u njegovoj zemlji uoči septembarskih predsedničkih i lokalnih izbora.

# sent_id = set-s465
# text = "Narodu Avganistana ta bezbednost je potrebna danas, ne sutra", rekao je on.

# sent_id = set-s466
# text = Tokom boravka u Istanbulu američki predsednik Džordž V. Buš obratio se studentima Univerziteta Galatasaraj.

# sent_id = set-s467
# text = Dok je Buš odgovarao na kritike u vezi sa svojom politikom i pokušavao da umiri muslimanske nacije, u pozadini su se mogli videti džamija Ortakoj i Bosforski most, koji povezuje Evropu i Aziju.

# sent_id = set-s468
# text = "Neki ljudi u muslimanskoj kulturi identifikuju demokratiju sa najgorim pojavama u zapadnoj pop kulturi i ne žele da budu deo toga", rekao je on.

# sent_id = set-s469
# text = "Kada govorim o blagoslovima slobode, nepristojni video snimci i grubi komercijalizam nisu ono što imam na umu.

# sent_id = set-s470
# text = Ne postoji ništa nekompatibilno između demokratskih vrednosti i visokih standarda pristojnosti", rekao je Buš.

# sent_id = set-s471
# text = On je takođe čvrsto podržao kandidaturu Turske za prijem u EU.

# sent_id = set-s472
# text = "Turskoj je kao evropskoj sili mesto u Uniji", rekao je Buš.

# sent_id = set-s473
# text = "Vaše učlanjenje takođe bi bilo od presudnog značaja za odnose između muslimanskog sveta i Zapada, zato što ste vi deo oba sveta".

# sent_id = set-s474
# text = Lideri NATO-a su tokom samita takođe postigli dogovor da misija SFOR-a u Bosni i Hercegovini do kraja godine bude preneta na snage EU.

# sent_id = set-s475
# text = Pored toga, tri zemlje koje se nadaju prijemu u Alijansu -- Albanija, Hrvatska i Makedonija -- pohvaljene su za napredak koji su nedavno postigle, ali im nije upućen signal kada bi mogle da postanu članice NATO-a.

# newdoc id = set.sr.20
# url = NA
# sent_id = set-s494
# text = Robustan rast na rumunskom tržištu platnih kartica

# sent_id = set-s495
# text = Rumunsko tržište kreditnih i debitnih kartica poraslo je u proteklih dvanaest meseci za skoro 25 odsto, a još uvek ima puno prostora za dalju ekspanziju.

# sent_id = set-s496
# text = Širom Rumunije trenutno je na raspolaganju oko 3.100 bankomata, u poređenju sa 2.165 koliko ih je bilo pre dve godine.

# sent_id = set-s497
# text = Pre deset godina, kada je jedna lokalna banka uvela prvu kreditnu karticu u Rumuniji, samo je jedna prodavnica u centru Bukurešta mogla da prihvata elektronsko plaćanje.

# sent_id = set-s498
# text = Danas se u novčanicima Rumuna nalazi oko 6,2 miliona kreditnih i debitnih kartica i taj broj se povećava.

# sent_id = set-s499
# text = Prema statističkim podacima Rumunske narodne banke (BNR), u proteklih 12 meseci izdato je oko 1,2 miliona novih kartica.

# sent_id = set-s500
# text = Sveukupna stopa rasta iznosila je oko 25 procenata; u Bukureštu je bila još veća, dostigavši 40 odsto.

# sent_id = set-s501
# text = Eksperti kažu da bi, ukoliko se ovakav tempo nastavi, Rumunija do kraja godine mogla imati 7 miliona validnih kartica u opticaju.

# sent_id = set-s502
# text = Vrednost transakcija je takođe porasla: sa 3,7 milijarde evra u 2003. godini, na 5,3 milijarde u 2004.

# sent_id = set-s503
# text = Samo u prvom kvartalu 2005. godine iznosila je ukupno 2,1 miijarde evra.

# sent_id = set-s504
# text = Banke očekuju da kreditne, pre nego debitne kartice, dožive najspektakularniji rast.

# sent_id = set-s505
# text = Danas one čine samo 5 odsto od ukupnog broja kartica u Rumuniji, ali bi se taj odnos mogao udvostručiti do decembra, kažu zvaničnici banke.

# sent_id = set-s506
# text = Ovaj procvat imao je i svoje posledice, uključujući ekspanziju mreža bankomata.

# sent_id = set-s507
# text = Trenutno postoji oko 3.100 bankomata širom Rumunije, u poređenju sa 2.165 koliko ih je bilo pre dve godine.

# sent_id = set-s508
# text = Preduzeća koja se bave maloprodajom i uslužnim delatnostima bila su primorana da investiraju u mašine za elektronsko plaćanje (POS), i do jeseni 2004. godine u opticaju je bilo više od 10.000 takvih mašina.

# sent_id = set-s509
# text = Mada međunarodni giganti Visa i MasterCard dominiraju rumunskim tržištem, i druge kompanije počinju da izdaju svoje kartice.

# sent_id = set-s510
# text = Trgovinske transakcije preko interneta takođe su u porastu.

# sent_id = set-s511
# text = Pokrenuta pre više od godinu dana, kroz platformu 3 D Secure već je prošlo 4 miliona dolara u transakcijama, čime je Rumunija postala pionir u jugoistočnoj Evropi.

# sent_id = set-s512
# text = Mada su više od polovine činile spoljne transakcije privučene manjim dažbinama, postoji znatna nada za budućnost.

# sent_id = set-s513
# text = Neki predviđaju rast od oko 500 procenata do kraja godine za transakcije obavljene unutar Rumunije.

# sent_id = set-s514
# text = Drugi veruju da bi internet transakcije, koje trenutno čine manje od 0,1 odsto od ukupnih elektronskih transakcija, mogle dostići 10 do 15 odsto za tri godine.

# sent_id = set-s515
# text = Međutim, neki Rumuni su i dalje oprezni.

# sent_id = set-s516
# text = "Volim da dobijam svoju platu na stari način, od blagajnika naše kompanije.

# sent_id = set-s517
# text = Jednostavno ne verujem mašinama", objašnjava Dumitru Purčelea, 53-godišnji električar.

# sent_id = set-s518
# text = "Bolje se osećam sa gotovinom u džepu.

# sent_id = set-s519
# text = Ako odem u samoposlugu ili u restoran i moja kartica ne radi, kako bi to izgledalo", kaže Tina Manesku, 26-godišnja sekretarica.

# sent_id = set-s520
# text = Takva mišljenja su potkrepljena krivičnim delima vezanim za platne kartice, uključujući postavljanje lažnog bankomata u jednom delu Bukurešta, koji je čitao informacije sa kartica korisnika.

# sent_id = set-s521
# text = To je znak da su se rumunske kriminalne grupe koje su praznile bankovne račune hiljada ljudi na Zapadu kloniranjem njihovih kartica sada okrenule sopstvenoj zemlji.

# newdoc id = set.sr.29
# url = NA
# sent_id = set-s720
# text = Makedonija sa manjinskom vladom do samita NATO-a

# sent_id = set-s721
# text = Manje od mesec dana uoči sastanka lidera NATO-a u Bukureštu, parlamentarne stranke složile su se da podrže premijera Nikolu Gruevskog.

# sent_id = set-s722
# text = Međutim, nova kriza izbila je u ponedeljak kada su članovi Demokratske partije Albanaca zapretili bojkotom.

# sent_id = set-s723
# text = Premijer Nikola Gruevski stiže na hitan sastanak sa liderima najvećih političkih stranaka u Skoplju.

# sent_id = set-s724
# text = Glavne makedonske političke stranke složile su se u subotu (15. marta) da bi premijer Nikola Gruevski trebalo da vodi manjinsku vladu do samita NATO-a u Bukureštu, koji počinje 2. aprila.

# sent_id = set-s725
# text = Međutim, u ponedeljak je izbio novi sukob kada su članovi Demokratske partije Albanaca (DPA) zapretili bojkotom vladinih institucija.

# sent_id = set-s726
# text = DPA je napustila vladajuću koaliciju prošle nedelje, ukazujući da je Gruevski odbio zahteve stranke.

# sent_id = set-s727
# text = Međutim, sve makedonske parlamentarne stranke -- uključujući DPA -- složile su se u subotu da bi sadašnja administracija trebalo da nastavi sa radom, s obzirom na kritičnu situaciju sa kojom se Makedonija suočava u vezi sa svojim nastojanjima za članstvo u NATO-u.

# sent_id = set-s728
# text = Ta nastojanja su u opasnosti zbog tekućeg spora oko imena sa Grčkom, koja je članica Alijase.

# sent_id = set-s729
# text = Atina je rekla da će iskoristiti svoje pravo veta da spreči da se Makedoniji uruči poziv za članstvo, osim ako se do samita ne pronađe prihvatljiva formula.

# sent_id = set-s730
# text = Vlada Gruevskog suočava se još jednom rundom pregovora ove nedelje u Beču, gde se specijalni izaslanik UN-a Metju Nimic sastaje sa pregovaračima obe strane.

# sent_id = set-s731
# text = "U naredne dve ili tri nedelje funkcionisaćemo kao manjinska vlada, sa širokom političkom podrškom, i nadamo se da će takvi odnosi biti demonstrirani u parlamentu", izjavio je u subotu ministar inostranih poslova Antonio Milošoski.

# sent_id = set-s732
# text = Jani Makraduli, potpredsednik najveće opozicione partije -- Socijaldemokratskog saveza Makedonije (SDSM) -- izjavio je da će kao odgovorna stranka SDSM podržati vladu do aprila.

# sent_id = set-s733
# text = DPA je prošle nedelje raskinula sa vladajućom koalicijom zašto što nije dobila podršku za neke od svojih predloga, uključujući širu upotrebu albanskog jezika i zastave i veće beneficije za etničke Albance, veterane sukoba iz 2001. godine.

# sent_id = set-s734
# text = DPA takođe želi da Makedonija prizna novu nezavisnu državu Kosovo.

# sent_id = set-s735
# text = Uprkos povlačenju, stranka se prvobitno složila da podrži manjinsku vladu.

# sent_id = set-s736
# text = Međutim, njen ključni član, potpredsednik vlade Imer Aliju, izjavio je u ponedeljak da DPA ne može dalje da radi sa Gruevskim.

# sent_id = set-s737
# text = On je rekao da će tražiti od rukovodstva stranke da objavi saopštenje u kojem se etnički Albanci pozivaju na povlačenje iz vladinih institucija.

# sent_id = set-s738
# text = Izjava Alijua je izgleda bila isprovocirana intervjuom koji je Gruevski dao tokom vikenda, a u kojem je sugerisao da DPA radi u ime stranih interesa.

# sent_id = set-s739
# text = Čak i sa bojkotom DPA, administracija Gruevskog još uvek će biti u mogućnosti da funkcioniše, s obzirom da i dalje ima dovoljnu parlamentarnu podršku.

# sent_id = set-s740
# text = Predsednik Branko Crvenkovski, član SDSM-a, rekao je da su, s obzirom da je ostalo samo 20 dana do aprilskog samita, razgovori sa Grčkom u "najdelikatnijoj fazi".

# sent_id = set-s741
# text = On je takođe signalizirao da postoji prostor za potencijalni kompromis.

# sent_id = set-s742
# text = "Ako se pronađe formulacija sa dodatnim terminom ili pridevom -- koji neće značiti uništavanje nacionalnog identiteta, nego dodatni opis našeg državnog uređenja -- mislim da možemo ostvariti ciljeve obe zemlje", rekao je predsednik.

# sent_id = set-s743
# text = Njegova izjava očigledno odstupa od prethodnog stava Makedonije, prema kojem je svaka modifikacija imena zemlje bila isključena.

# newdoc id = set.sr.30
# url = NA
# sent_id = set-s744
# text = Tužilac traži ukidanje vladajuće turske stranke

# sent_id = set-s745
# text = Borba između turskih sekularista i vlade premijera Redžepa Tajipa Erdogana ponovo se rasplamsala dok glavni tužilac Abdurahman Jalčinkaja traži da se premijeru i još 70 drugih zabrani bavljenje politikom.

# sent_id = set-s746
# text = Turski premijer Redžep Tajip Erdogan.

# sent_id = set-s747
# text = Turski glavni tužilac Abdurahman Jalčinkaja podneo je optužnicu ustavnom sudu zemlje tražeći da zabrani vladajuću stranku.

# sent_id = set-s748
# text = On tvrdi da je Partija pravde i razvoja (AKP) postala "žarište" aktivnosti kojima se podriva sekularizam, kao i da stranka ima "skrivenu nameru" usmerenu na pretvaranje Turske u islamsku državu.

# sent_id = set-s749
# text = Tužilac je tražio da se 71 članu stranke, uključujući premijera Redžepa Tajipa Erdogana, zabrani bavljenje politikom na pet godina.

# sent_id = set-s750
# text = Odluka Jalčinkaje je najnovija runda žestoke borbe između vlade na čelu sa AKP i sekularnih snaga u zemlji, koje uključuju vojsku, pravosuđe i akademske radnike.

# sent_id = set-s751
# text = Ako se postupak nastavi, glasovi sedam sudija biće dovoljni da se stranka zatvori.

# sent_id = set-s752
# text = Osam od 11 sudija postavio je bivši predsednik Ahmet Nedždet Sezer, nepokolebljivi sekularista.

# sent_id = set-s753
# text = AKP opisuje sebe kao konzervativnu demokratsku stranku.

# sent_id = set-s754
# text = Ona je ostvarila jaku pobedu na prošlogodišnjim izborima dobivši 47 odsto glasova.

# sent_id = set-s755
# text = Prošlog meseca, na užasnutost sekularista, uspela je da ukine zabranu nošenja islamskih marama na univerzitetima.

# sent_id = set-s756
# text = U optužnici na 162 strane Jalčinkaja je rekao da je ukidanje zabrane ključni korak kojem teže politički islamisti.

# sent_id = set-s757
# text = On je takođe naveo razne Erdoganove izjave u kojima se pominju islam i islamski zakon.

# sent_id = set-s758
# text = Te izjave, rekao je tužilac, razotkrivaju planiranu strategiju AKP-a da se Turska pretvori u teokratsku državu.

# sent_id = set-s759
# text = Jalčinkaja je takođe ukazao na napore vlade da zabrani prodaju alkohola u restoranima i barovima u vlasništvu sportskih klubova.

# sent_id = set-s760
# text = Međutim, ubrzo nakon podizanja optužnice, ministar iz Erdoganove vlade rekao je da će zabrana biti odložena na godinu dana.

# sent_id = set-s761
# text = U svom obraćanju u nedelju Erdogan je izneo svoju privrženost sekularizmu.

# sent_id = set-s762
# text = On je takođe osporio potez tužioca, ukazujući da su napori da se iskoristi pravosuđe za zabranu stranke nedemokratski.

# sent_id = set-s763
# text = Mišljenja u turskim medijima su pomešana.

# sent_id = set-s764
# text = Pišući u Hurijetu, vodećem dnevniku zemlje, kolumnista Enis Berberoglu rekao je da se politika vlade AKP od kada je reizabrana puno razlikuje od one u prvom mandatu.

# sent_id = set-s765
# text = Kada su birači podržali Erdogana na izborima, piše Berberoglu, to su učinili zato što su očekivali da će nastaviti čvrstu ekonomsku politiku i političke reforme inspirisane pridruživanjem EU.

# sent_id = set-s766
# text = "Da je Tajip Erdogan nastavio putem na koji su usmeravali ti glasovi, ubrzao svoje korake na putu ka Evropi i globalnoj ekonomiji, ne bi se suočio sa takvim postupkom", napisao je taj kolumnista tvrdeći da je AKP sada zainteresovanija da debatuje da li bi za tinejdžere trebalo da bude obavezno učenje Kurana.

# sent_id = set-s767
# text = Drugi istaknuti autor, Hasan Džemal iz Milijeta, snažno se protivi postupku.

# sent_id = set-s768
# text = "Ustavni sud trebalo bi da odbaci zahtev za zatvaranje stranke i treba da stavi tačku na proces kojim se Turska pretvara u groblje političkih partija.

# sent_id = set-s769
# text = Trebalo bi da spreči mogućnost političkog haosa."

# sent_id = set-s770
# text = EU je tokom vikenda izrazila zabrinutost oko novih događaja.

# sent_id = set-s771
# text = "U normalnoj evropskoj demokratiji politička pitanja se raspravljaju u parlamentu i odlučuju kroz glasačke kutije, a ne u sudnici", rekao je komesar za proširenje EU Oli Ren.

# sent_id = set-s772
# text = "Izvršna vlast ne treba da se meša u rad suda, dok pravni sistem ne bi trebalo da se meša u demokratsku politiku."

# newdoc id = set.sr.50
# url = NA
# sent_id = set-s1193
# text = Srbija obeležila treću godišnjicu od ubistva premijera Đinđića

# sent_id = set-s1194
# text = Tri godine od kada je atentator ubio prvog premijera Srbije nakon Miloševićeve ere mnoga pitanja o zaveri za ubistvo i dalje su bez odgovora.

# sent_id = set-s1195
# text = Srbi čekaju u redu da odaju poštu ubijenom premijeru Zoranu Đinđiću tokom memorijalne službe u Aleji velikana na beogradskom centralnom groblju.

# sent_id = set-s1196
# text = Predsednik Srbije Boris Tadić, zvaničnici Demokratske stranke i hiljade građana u nedelju (12. mart) su odali poštu pokojnom premijeru Zoranu Đinđiću na treću godišnjicu njegovog ubistva.

# sent_id = set-s1197
# text = Tadić se pridružio članovima Đinđićeve porodice, prijateljima i političkim saradnicima, koji su polagali cveće na njegov grob i palili sveće.

# sent_id = set-s1198
# text = Premijer Vojislav Koštunica takođe je obeležio godišnjicu Đinđićeve smrti na ceremoniji koja je održana na mestu gde je ubijen.

# sent_id = set-s1199
# text = Đinđić je ubijen pre tri godine ispred zgrade Vlade Srbije, samo nekoliko nedelja nakon prethodnog pokušaja atentata na njega.

# sent_id = set-s1200
# text = Bivšem komandantu policijske Jedinice za specijalne operacije Miloradu Ulemeku i članovima Zemunskog klana -- organizovane kriminalne bande -- sudi se za ubistvo premijera.

# sent_id = set-s1201
# text = Memorijalni skup pod nazivom "Vidimo se u budućnosti" održan je u beogradskom Sava centru.

# sent_id = set-s1202
# text = Prikazan je kratak dokumentarni film o Đinđićevoj političkoj karijeri, a posetiocima je pušten i video zapis ubistva.

# sent_id = set-s1203
# text = Mada se oni za koje se veruje da su direktno umešani u ubistvo nalaze iza rešetaka, istražitelji tek treba da utvrde ko je naredio i finansirao zaveru.

# sent_id = set-s1204
# text = Zemunski klan se dovodi u vezu sa Miloševićevim režimom i napadima na njegove političke protivnike.

# sent_id = set-s1205
# text = Nakon što se Ulemek sam predao vlastima 2. maja 2004. godine porasle su nade da će se otkriti cela istina.

# sent_id = set-s1206
# text = Te nade dodatno je podgrejalo hapšenje ključnog člana Zemunskog klana Dejana Milenkovića u Solunu 16. jula 2004. godine.

# sent_id = set-s1207
# text = Međutim, Ulemek negira bilo kakvu umešanost u ubistvo ističući da ga koriste kao žrtvenog jarca.

# sent_id = set-s1208
# text = Pojavljujući se pred Specijalnim sudom u Beogradu, Milenković je jednostavno tvrdio da "zna mnogo" o ubistvu dodajući da će govoriti o tome "kada dođe vreme".

# sent_id = set-s1209
# text = Umešani su moćni ljudi, ukazao je Milenković, odbijajući da ulazi u detalje.

# sent_id = set-s1210
# text = Đinđićevi saradnici, poput Vladimira Popovića, optužili su moćne snage u zemlji, uključujući delove Vojske Srbije i Crne Gore, Pravoslavne crkve i Akademije nauka i umetnosti, da stoje iza ubistva.

# sent_id = set-s1211
# text = Čak se i Koštunica, koji se često sukobljavao sa Đinđićem u poslednjim godinama njegovog života, našao na udaru optužbi.

# sent_id = set-s1212
# text = Kancelarija beogradskog tužioca ispitala je nekoliko osoba koje je imenovao Popović, ali zvaničnici -- uključujući bivšeg ministra unutrašnjih poslova Dušana Mihajlovića -- kažu da te tvrdnje nisu potkrepljene dokazima policije.

# sent_id = set-s1213
# text = "Nije bilo spoljnih finansijera ili organizatora", kaže novinar Miloš Vasić, autor knjige o ubistvu.

# sent_id = set-s1214
# text = Međutim, on dodaje da je moguće da su ubice bile povezane sa širokom mrežom organizovanih kriminalnih grupa širom jugoistočne Evrope.

# sent_id = set-s1215
# text = Sud sada čeka rezultate analize Kriminološkog instituta iz Visbadena, u Nemačkoj.

# sent_id = set-s1216
# text = Sud takođe treba da donese odluku o zahtevu odbrane da se izvrši rekonstrukcija zločina.

# sent_id = set-s1217
# text = Posle toga zamenik specijalnog tužioca Jovan Prijić, advokati i optuženi daće svoje završne reči.

# newdoc id = set.sr.56
# url = NA
# sent_id = set-s1340
# text = Nauka i tehnologija: Crnogorski IN kanal tužiće lokalne kablovske operatere

# sent_id = set-s1341
# text = Zvanični crnogorski emiter Evropskog fudbalskog prevenstva Euro 2008, IN kanal, tužiće kablovske operatere zbog prenosa utakmica.

# sent_id = set-s1342
# text = Takođe u vestima: Grčka pokrenula Helenski nacionalni katastar.

# sent_id = set-s1343
# text = Crnogorski TV kanal IN, zvanični emiter Evropskog fudbalskog prvenstva Euro 2008 u Crnoj Gori, namerava da tuži lokalne kablovske operatere zbog prenošenja utakmica.

# sent_id = set-s1344
# text = Prema televiziji IN, UEFA je potpisala ekskluzivan ugovor dajući IN-u prava prenosa, koja su lokalni kablovski operateri narušili time što nisu skremblovali emitovanje utakmica.

# sent_id = set-s1345
# text = Grčka je u utorak (17. jun) pokrenula istraživanje za Helenski nacionalni katastar.

# sent_id = set-s1346
# text = Grci mogu da registruju vlasništvo nad zemljištem u tom sistemu do 30. septembra.

# sent_id = set-s1347
# text = Iseljenici mogu da registruju svoju imovinu u Grčkoj do 30. decembra.

# sent_id = set-s1348
# text = Katastarski zvaničnici očekuju registraciju oko 6,7 miliona tapija za oko 310.000 hektara zemljišta za manje od četiri godine.

# sent_id = set-s1349
# text = Albanska vlada planira da otvori 14 informativnih biroa u pograničnim područjima zemlje da bi informisala građane o mogućnostima za zapošljavanje i obuku u inostranstvu.

# sent_id = set-s1350
# text = Biroi će takođe pružati ažurirane podatke o broju albanskih emigranata i omogućavati registraciju birača.

# sent_id = set-s1351
# text = Turski naučnici sa Univerziteta Balikesir su, u saradnji sa predstavnicima industrije i ministarstva poljoprivrede, razvili projekat za korišćenje maslinovog lišća, šišarki, semena grožđa i ljuske od paradajza, koji se trenutno sagorevaju kao otpad.

# sent_id = set-s1352
# text = Ti materijali su važan dodatak hrani svuda u svetu.

# sent_id = set-s1353
# text = Maslinovo lišće na primer može da pomogne u lečenju prehlade i gripa i u lečenju sužavanja arterija, što je čest uzrok srčanog udara, kao i u jačanju imunološkog sistema.

# sent_id = set-s1354
# text = Oko 70.000 naučnika i studenata deo su grčke dijaspore, izvestio je u utorak (17. jun) grčki list Kerdos.

# sent_id = set-s1355
# text = Pema pisanju lista, Grčka pati od "odliva mozgova", kao i region jugoistočne Evrope.

# sent_id = set-s1356
# text = Prve novine za slepe i osobe sa poremećenim vidom u Srbiji dostigle su u petak (20. jun) u Novom Sadu prvi tiraž od 200 čitalaca.

# sent_id = set-s1357
# text = Novine se štampaju u Brajovoj azbuci.

# sent_id = set-s1358
# text = Sponzor publikacije je Rotari klub u Novom Sadu.

# sent_id = set-s1359
# text = Regionalna konferencija "Čista energija i transparentna energetska politika" održana je u četvrtak (19. jun) u Sarajevu.

# sent_id = set-s1360
# text = Na konferenciji je razgovarano o ekološkim izazovima i uticaju zagađenja.

# sent_id = set-s1361
# text = Konferenciju su organizovali fondacija Otvoreno društvo, fondacija Hajnrih Bol i Centar za ekologiju i energiju iz Tuzle.

# newdoc id = set.sr.63
# url = NA
# sent_id = set-s1530
# text = Diplomatija: Papandreu kaže da region treba da gleda u budućnost

# sent_id = set-s1531
# text = Tokom posete Beogradu grčki premijer ponovio je uslove za članstvo u EU i pozvao zemlje zapadnog Balkana da ostave sukobe iza sebe.

# sent_id = set-s1532
# text = Takođe ove nedelje: makedonski premijer Nikola Gruevski boravio u poseti Tel Avivu kako bi promovisao poslovne mogućnosti.

# sent_id = set-s1533
# text = Grčki premijer Jorgos Papandreu (levo) pozira sa svojim srpskim kolegom Mirkom Cvetkovićem uoči njihovog sastanka u Beogradu u ponedeljak (4. januara).

# sent_id = set-s1534
# text = Papandreu je izjavio da je 2014. ciljna godina za pridruživanje svih zemalja zapadnog Balkana EU.

# sent_id = set-s1535
# text = Grčki premijer Jorgos Papandreu doputovao je u ponedeljak (4. januara) u Beograd da bi prisustvovao ambasadorskoj konferenciji koju je organizovalo ministarstvo inostranih poslova Srbije.

# sent_id = set-s1536
# text = On se takođe sastao sa premijerom Mirkom Cvetkovićem, predsednikom Borisom Tadićem i ministrom inostranih poslova Vukom Jeremićem.

# sent_id = set-s1537
# text = Govoreći na konferenciji, Papandreu je pozvao zemlje zapadnog Balkana da ostave sukobe iza sebe.

# sent_id = set-s1538
# text = On je ukazao da uslovi za članstvo u EU uključuju poštovanje ljudskih i manjinskih prava, kao i napore u borbi protiv ilegalne imigracije, organizovanog kriminala i korupcije.

# sent_id = set-s1539
# text = Makedonski premijer Nikola Gruevski boravio je u ponedeljak (4. januara) u Tel Avivu da bi promovisao ekonomske mogućnosti u svojoj zemlji.

# sent_id = set-s1540
# text = Govoreći na poslovnom forumu, on je istakao da je Makedonija potpisala tri multilateralna sporazuma o slobodnoj trgovini i stvorila povoljne uslove za strane investitore u zonama tehnološko-industrijskog razvoja.

# sent_id = set-s1541
# text = Potpredsednik vlade i ministar za ekonomske poslove Vladimir Peševski i direktor Agencije za strana ulaganja Viktor Mizo takođe su se obratili učesnicima foruma.

# sent_id = set-s1542
# text = Predsednici zemalja regiona neće se sastati na Kosovu 8. januara kao što je bilo prvobitno planirano, izvestio je u utorak (5. januara) Info Pres, navodeći da je samit odložen do februara ili početka marta.

# sent_id = set-s1543
# text = Učešće na sastanku već su bili potvrdili predsednik Albanije Bamir Topi, predsednik Makedonije Đorđe Ivanov i predsednik Crne Gore Filip Vujanović.

# sent_id = set-s1544
# text = Iz kancelarije predsednika Fatmira Sejdiua potvrđeno je da je jedini predsednik koji će posetiti Kosovo ove nedelje odlazeći hrvatski predsednik Stipe Mesić.

# sent_id = set-s1545
# text = Saudijski kralj Abdulah bin Abdulaziz sastao se u nedelju (3. januara) sa turskim ministrom inostranih poslova Ahmetom Davutogluom.

# sent_id = set-s1546
# text = Razgovori su bili usmereni na bilateralne veze i situaciju na Bliskom istoku.

# sent_id = set-s1547
# text = Davutoglu se u subotu sastao sa kolegom Saudom Al Fajsalom kako bi razmotrili niz pitanja, uključujući saradnju u politici, ekonomiji, trgovini, kulturi i diplomatiji.

# sent_id = set-s1548
# text = Hrvatski predsednik Stipe Mesić primio je u utorak (29. decembra) akreditive prvog kosovskog ambasadora u Hrvatskoj Valdeta Sadikua.

# sent_id = set-s1549
# text = Taj diplomata se zahvalio Hrvatskoj na podršci.

# sent_id = set-s1550
# text = Zagreb je priznao nezavisnost Kosova u martu 2008. i uspostavio diplomatske odnose sa Prištinom u junu iste godine.

# sent_id = set-s1551
# text = Novoizabrani kosovski ambasador u Sloveniji Anton Beriša sastao se u utorak (5. januara) sa predsednikom Danilom Turkom u Ljubljani.

# sent_id = set-s1552
# text = Slovenija je priznala Kosovo 2008. godine.

# newdoc id = set.sr.79
# url = NA
# sent_id = set-s1887
# text = Izveštaj UN: Balkan među najbezbednijim regionima u Evropi

# sent_id = set-s1888
# text = Stereotip Balkana kao gangsterskog raja više ne važi, sudeći po izveštaju Kancelarije UN za borbu protiv narkotika i kriminala.

# sent_id = set-s1889
# text = Međutim, region se i dalje suočava sa nekim ozbiljnim problemima.

# sent_id = set-s1890
# text = "Koliko god iznenađujuće to bilo, balkanski region je jedan od najbezbednijih u Evropi", napisao je u izveštaju izvršni direktor UNODC-a Antonio Maria Kosta.

# sent_id = set-s1891
# text = Nedavni nagli pad kriminala širom Balkana pretvorio je taj region u jedan od najsigurnijih u Evropi, navodi se u izveštaju Kancelarije UN za borbu protiv narkotika i kriminala (UNODC) objavljenom ranije ovog leta.

# sent_id = set-s1892
# text = Stopa krivičnih dela protiv ljudi, kao što su ubistvo, silovanja i napadi, kao i imovinskih krivičnih dela poput pljačke i provale, sada je niža u balkanskim zemljama nego u zapadnoj Evropi, navodi se u izveštaju UNODC-a od 29. maja.

# sent_id = set-s1893
# text = "Koliko god iznenađujuće to bilo, balkanski region je jedan od najbezbednijih u Evropi", napisao je izvršni direktor UNODC-a Antonio Maria Kosta u uvodu izveštaja.

# sent_id = set-s1894
# text = Pozitivna situacija navodno proizlazi iz veće političke stabilnosti i demokratizacije koja je usledila posle prvobitnog haotičnog raspada Jugoslavije.

# sent_id = set-s1895
# text = Međunarodna pomoć, posebno od EU, olakšala je posleratni oporavak regiona, dok je proces izgradnje bliskijih veza sa Unijom otvorio granice i umanjio primamljivost krijumčarenja.

# sent_id = set-s1896
# text = "Balkan se udaljava od ere u kojoj su demagozi, tajna policija i razbojnici profitirali od kršenja sankcija i krijumčarenja ljudi, oružja, cigareta i narkotika", navodi se u izveštaju.

# sent_id = set-s1897
# text = Prema UNODC-u, stanovnici regiona sada su bezbedni kao, ili čak i bezbedniji, od onih koji žive na skoro bilo kom drugom mestu.

# sent_id = set-s1898
# text = "Začarani krug političke nestabilnosti koji je vodio kriminalu i obrnuto, a koji je snašao Balkan devedesetih godina, je prekinut", rekao je Kosta u Briselu.

# sent_id = set-s1899
# text = Organizovani kriminal takođe iščezava kao velika pretnja, navodi UNODC.

# sent_id = set-s1900
# text = Krijumčarenje narkotika je u padu.

# sent_id = set-s1901
# text = Šverc oružja i trgovina ljudima takođe navodno zamiru.

# sent_id = set-s1902
# text = Međutim "stalna veza [između] biznisa, politike i organizovanog kriminala" ostaje ozbiljan izazov za region, upozorio je Kosta.

# sent_id = set-s1903
# text = "Profiteri iz prošlosti pokušavaju da operu svoje reputacije i novac preko biznisa i politike", rekao je on.

# sent_id = set-s1904
# text = U izveštaju se Albanija navodi kao zemlja sa najvećim brojem slučajeva podmićivanja (66 odsto ispitanika platilo je mito u 2006) među 57 zemalja u kojima je istraživanje sprovedeno, što je znatno iznad regionalnog proseka od 9 odsto.

# sent_id = set-s1905
# text = Kosta je upozorio da je korupcija "javni neprijatelj broj jedan" na Balkanu.

# newdoc id = set.sr.82
# url = NA
# sent_id = set-s1949
# text = Ahtisari kaže da je predlog statusa Kosova usredsređen na zaštitu prava manjina

# sent_id = set-s1950
# text = Specijalni izaslanik UN-a Marti Ahtisari rekao je u sredu u Parlamentarnoj skupštini Saveta Evrope da je glavni cilj njegovog plana za Kosovo da se osigura miroljubiva koegzistencija svih etničkih zajednica.

# sent_id = set-s1951
# text = Očekuje se da izaslanik UN-a Marti Ahtisari predstavi svoj predlog statusa Kosova u petak (26. januara) u Beču.

# sent_id = set-s1952
# text = Opisujući svoj predlog za rešenje pitanja statusa Kosova kao "fer i izbalansiran", specijalni izaslanik UN-a Marti Ahtisari rekao je u sredu (24. januara) da je njegov glavni cilj bio da obezbedi da sve zajednice u pokrajini žive zajedno u miru.

# sent_id = set-s1953
# text = Obraćajući se Parlamentarnoj skupštini Saveta Evrope (PSSE) u Strazburu, u Francuskoj, Ahtisari je rekao da su njegove preporuke odraz ishoda prošlogodišnjih direktnih razgovora između Beograda i Prištine, koji su doneli malo toga u smislu saglasnosti.

# sent_id = set-s1954
# text = Ahtisari je rekao da njegov predlog pruža odgovore na nerešena pitanja.

# sent_id = set-s1955
# text = "Moj predlog rešenja je snažno usredsređen na zaštitu manjinskih prava", rekao je on tom 46-članom telu.

# sent_id = set-s1956
# text = "On pruža osnovu za demokratsko i multietničko Kosovo u kojem su prava i interesi svih zajednica čvrsto zagarantovani i zaštićeni od strane institucija zasnovanih na vladavini zakona.

# sent_id = set-s1957
# text = Njime je takođe predviđeno snažno međunarodno civilno i vojno prisustvo u sklopu šireg budućeg međunarodnog angažmana na Kosovu."

# sent_id = set-s1958
# text = Pravno još uvek deo Srbije, Kosovo je pod upravom UNMIK-a od okončanja sukoba u pokrajini 1998 - 1999.

# sent_id = set-s1959
# text = Kosovski Albanci, koji čine oko 90 procenata od ukupno oko 2 miliona stanovnika pokrajine, traže punu nezavisnost od Srbije.

# sent_id = set-s1960
# text = Opisujući Kosovo kao integralni deo teritorije svoje zemlje, srpske vlasti insistiraju da je jedino na šta mogu da pristanu suštinska autonomija.

# sent_id = set-s1961
# text = Mnogi očekuju da će Ahtisarijevim planom biti predložen neki oblik nezavisnosti nadzirane od strane EU.

# sent_id = set-s1962
# text = "Jedan od ključnih izazova u našem predlogu bio je da se definiše obim i stepen buduće angažovanosti međunarodne zajednice na Kosovu", rekao je on članovima PSSE.

# sent_id = set-s1963
# text = "Budući međunarodni civilni predstavnik… je predviđen, čiji će mandat biti da nadgleda sprovođenje rešenja, a obavljaće i funkciju specijalnog predstavnika EU."

# sent_id = set-s1964
# text = Iako će buduće međunarodno angažovanje imati kritičnu ulogu u sprovođenju rešenja, glavna odgovornost za to biće na kosovskim vlastima, istakao je Ahtisari.

# sent_id = set-s1965
# text = "Biće veoma važno da se Priština u potpunosti i formalno posveti sprovođenju svih elemenata konačnog rešenja", ukazao je on.

# sent_id = set-s1966
# text = "Ali to neće biti samo pitanje političke volje.

# sent_id = set-s1967
# text = Priština takođe mora da ima neophodna sredstva i institucionalni kapacitet za sprovođenje odredbi."

# sent_id = set-s1968
# text = Izaslanik UN-a predstaviće u petak svoj predlog rešenja za Kosovo visokim zvaničnicima šestočlane Kontakt grupe, koju čine Britanija, Francuska, Nemačka, Italija, Rusija i Sjedinjene Države.

# sent_id = set-s1969
# text = Nedelju dana kasnije on će doneti plan Beogradu i Prištini, čiji će se pregovarači, kako se očekuje, sastati na novim razgovorima kasnije tog meseca.

# sent_id = set-s1970
# text = "Moja ideja je da uključim obe strane u konsultativni proces, da vidim da li imaju neke nove ideje", izjavio je u sredu Ahtisari, a prenosi novinska agencija AP.

# sent_id = set-s1971
# text = "Neću da idem naokolo i ponovo pregovaram o stvarima koje su završene.

# sent_id = set-s1972
# text = Posle ovog perioda angažovanja nameravam da završim moj izveštaj i predam ga Savetu bezbednosti UN-a, gde u stvari počinje prava završnica ovog procesa."

# newdoc id = set.sr.91
# url = NA
# sent_id = set-s2160
# text = Potpredsednik SAD pozvao lidere BiH da prekinu etničke prepirke

# sent_id = set-s2161
# text = Potpredsednik SAD Džo Bajden upozorio je u utorak političare u Bosni i Hercegovini da će zemlja zapasti u etnički haos ako ne okončaju zapaljivu nacionalističku retoriku.

# sent_id = set-s2162
# text = Potpredsednik SAD Džo Bajden posetio je u utorak Sarajevo.

# sent_id = set-s2163
# text = Bosna i Hercegovina (BiH) suočava se sa opasnošću od povratka nasilja ukoliko lideri zemlje ne prestanu da igraju na etničke tenzije, izjavio je u utorak (19. maj) potpredsednik SAD Džo Bajden u Sarajevu, koje je prva destinacija njegove trodnevne turneje na Balkanu.

# sent_id = set-s2164
# text = "Danas smo zabrinuti u pogledu smera kojim idu vaša zemlja, vaša budućnost i budućnost vaše dece", rekao je on u obraćanju etnički mešovitom parlamentu BiH.

# sent_id = set-s2165
# text = Dejtonskim mirovnim sporazumom iz 1995. godine okončane su tri i po godine krvoprolića.

# sent_id = set-s2166
# text = Međutim, u protekle tri godine došlo je do porasta nacionalističke retorike koju koriste lideri tri glavne etničke zajednice zemlje u sklopu svojih prepirki oko niza pitanja.

# sent_id = set-s2167
# text = "Kada ćete se umoriti od te retorike?", pitao je Bajden.

# sent_id = set-s2168
# text = "To mora prestati."

# sent_id = set-s2169
# text = Umesto zapaljivih izjava političari treba da se fokusiraju na reforme koje će omogućiti zemlji da napreduje na svom putu ka evroatlantskoj integraciji, ustvrdio je on.

# sent_id = set-s2170
# text = Nacionalistička politika i nesuglasice između političara te zemlje uticali su na napredak u smislu Sporazuma o stabilizaciji i pridruživanju koji je potpisala sa EU u junu 2008.

# sent_id = set-s2171
# text = "Možete pratiti ovaj put ka Evropi ili krenuti alternativnim putem...

# sent_id = set-s2172
# text = U najboljem slučaju ostaćete među najsiromašnijim zemljama u Evropi.

# sent_id = set-s2173
# text = U najgorem slučaju zapašćete u etnički haos", upozorio je Bajden.

# sent_id = set-s2174
# text = On je takođe pozvao političare BiH da se dogovore oko ustavnih reformi kako bi osigurali bolju budućnost za zemlju kroz evroatlantsku integraciju.

# sent_id = set-s2175
# text = Dejtonskim sporazumom BiH je uspostavljena kao država dva poluautonomna entiteta -- Republike Srpske (RS), koju vode bosanski Srbi, i Federacije BiH, u kojoj dominiraju Bošnjaci i Hrvati -- povezana slabim centralnim institucijama.

# sent_id = set-s2176
# text = Političari bosanski Srbi pretili su da će insistirati na secesiji RS, dok su neki bošnjački lideri pozivali na ukidanje tog entiteta.

# sent_id = set-s2177
# text = "Napraviti pravi izbor znači da lideri ove zemlje moraju da prestanu da slede uske etničke i političke interese", rekao je Bajden.

# sent_id = set-s2178
# text = On je takođe izrazio posvećenost Vašingtona da pomogne BiH da napreduje na svom putu pridruživanja.

# sent_id = set-s2179
# text = "Vrata su otvorena za zemlje ovog regiona da prvi put u istoriji budu integralni deo slobodne Evrope", rekao je Bajden.

# sent_id = set-s2180
# text = "SAD će vam pomoći da prođete kroz ta vrata".

# sent_id = set-s2181
# text = Na sastancima koje je imao sa tročlanim predsedništvom BiH i drugim visokim zvaničnicima u Sarajevu sa Bajdenom su bili visoki predstavnik EU za spoljnu politiku i bezbednost Havijer Solana i visoki predstavnik i specijalni predstavnik EU Valentin Inzko.

# sent_id = set-s2182
# text = Najviši američki zvaničnik koji je posetio BiH od kada je to učinio predsednik Bil Klinton 1999. godine, Bajden će otputovati i u Prištinu posle posete Beogradu u sredu.

# newdoc id = set.sr.95
# url = NA
# sent_id = set-s2245
# text = Čeku predlaže datum za proglašenje nezavisnosti

# sent_id = set-s2246
# text = Nekoliko sati pre nego što je Savet bezbednosti UN trebalo da raspravlja o najnovijem nacrtu rezolucije o Kosovu, kosovski premijer izjavio je da bi Kosovo moglo jednostrano da proglasi nezavisnost 28. novembra.

# sent_id = set-s2247
# text = "Mi podržavamo nezavisno Kosovo," rekla je američki državni sekretar Kondoliza Rajs.

# sent_id = set-s2248
# text = "Ostvarićemo taj cilj na jedan ili drugi način".

# sent_id = set-s2249
# text = Kosovo bi trebalo da jednostrano proglasi nezavisnost od Srbije 28. novembra, najavio je premijer Agim Čeku u petak (20. jula), tvrdeći da napori zapadnih zemalja da pokrajinu stave na put državnosti putem UN nisu uspeli.

# sent_id = set-s2250
# text = Čeku je svoj predlog izneo samo nekoliko sati pre nego što je Savet bezbednosti UN trebalo da raspravlja o najnovijem zapadnom predlogu rezolucije o Kosovu, koja predviđa nove pregovore Beograda i Prištine.

# sent_id = set-s2251
# text = Međutim, predstavnici šest zemalja koje su predložile nacrt rezolucije - Belgije, Velike Britanije, Francuske, Nemačke, Italije i Sjedinjenih Država - izgledali su nesigurno u četvrtak u pogledu toga da li će taj nacrt staviti na glasanje, imajući u vidu pretnju Rusije da će uložiti veto.

# sent_id = set-s2252
# text = "Još uvek postoji neslaganje u pogledu nacrta rezolucije i neke članice smatraju da je verovatnoća njenog usvajanja ravna nuli," rekao je britanski ambasador Emir Džons Peri.

# sent_id = set-s2253
# text = "Mogu samo da zaključim da nećemo postići napredak pred Savetom.

# sent_id = set-s2254
# text = Ipak, mislim da je veoma neodgovorno zamišljati da Savet neće nastaviti da pokušava da reši ovo pitanje, zato što je ono izvor napetosti u regionu, ali i poslednji deo balkanske slagalice."

# sent_id = set-s2255
# text = Rusija je odbacila sve prethodne verzije koje su sastavile Sjedinjene Države i njihovi evropski saveznici proteklih nekoliko nedelja.

# sent_id = set-s2256
# text = Moskva tvrdi da poslednji predlog rezolucije praktično podržava plan specijalnog izaslanika UN Martija Ahtisarija, po kome bi Kosovo dobilo nadziranu nezavisnost.

# sent_id = set-s2257
# text = Insistirajući da mora da zadrži određeni suverenitet nad pokrajinom, Srbija izričito odbacuje nezavisnost kao mogućnost.

# sent_id = set-s2258
# text = Moskva je zapretila da će blokirati svaku rezoluciju koja je neprihvatljiva za Srbiju.

# sent_id = set-s2259
# text = Kako javlja agencija Rojters, novi nacrt uvodi period od 120 dana za pregovore Beograda i Prištine, posle čega bi Savet bezbednosti preuzeo čitav slučaj.

# sent_id = set-s2260
# text = Rezolucija bi takođe omogućila da EU odmah postavi međunarodnog civilnog predstavnika da upravlja pokrajinom tokom četvoromesečnog perioda pregovora.

# sent_id = set-s2261
# text = Kosovo, koje je tehnički još uvek deo Srbije, u stvarnosti je pod protektoratom UN od kraja sukoba 1998-1999. godine.

# sent_id = set-s2262
# text = Visoki predstavnik EU za spoljnu politiku Havijer Solana početkom nedelje je rekao da ako se Rusija i dalje bude protivila odluci, Kontakt grupa sastavljena od Velike Britanije, Nemačke, Francuske, Italije, Rusije i Sjedinjenih Država verovatno će preuzeti inicijativu u pronalaženju kompromisa.

# sent_id = set-s2263
# text = "Siguran sam da će biti postignut dogovor u Kontakt grupi da se otvori proces pregovaranja," rekao je Solana u utorak, a prenela agencija DPA.

# sent_id = set-s2264
# text = "Moramo da idemo napred i otvorimo pregovore dveju strana bez rezolucije UN i vidimo kako će se stvar razvijati na kraju tog procesa."

# sent_id = set-s2265
# text = Kontakt grupa bi trebalo da se sastane u sredu.

# sent_id = set-s2266
# text = U međuvremenu, američki državni sekretar Kondoliza Rajs, čija je zemlja čvrsto podržala Ahtisarijev plan, bila je u četvrtak uverena da će Kosovo na kraju ipak uspeti da dobije nezavisnost.

# sent_id = set-s2267
# text = "Mi podržavamo nezavisno Kosovo," rekla je ona novinarima tokom leta za Lisabon.

# sent_id = set-s2268
# text = "Ostvarićemo taj cilj na jedan ili drugi način".

# sent_id = set-s2269
# text = Čeku bi trebalo da se sastane sa Rajsovom u ponedeljak u Vašingtonu, u situaciji kada su Albanci sve nezadovoljniji zbog zastoja procesa određivanja konačnog statusa.

# sent_id = set-s2270
# text = Drugi političari u pokrajini rekli su da bi trebalo odrediti rok za postizanje rešenja sa podrškom međunarodne zajednice.

# sent_id = set-s2271
# text = "Najvažnije bi bilo da se odredi datum za nezavisnost Kosova," rekao je bivši kosovski premijer Bajram Kosumi.

# sent_id = set-s2272
# text = "Ako ne bude rezolucije, Kosovo bi ove godine trebalo da proglasi nezavisnost."

# sent_id = set-s2273
# text = Veton Suroi, lider opozicione partije ORA i član kosovskog pregovaračkog tima, ponovio je taj stav u četvrtak, rekavši da bi skupština Kosova trebalo da "ispuni svoju obavezu prema građanima Kosova i proglasi nezavisnost do Božića."

# newdoc id = set.sr.96
# url = NA
# sent_id = set-s2274
# text = Nauka i tehnologija: Turska domaćin konferencije o NLO

# sent_id = set-s2275
# text = Četvrti kongres o NLO i Novom dobu biće održan u Istanbulu.

# sent_id = set-s2276
# text = Takođe u vestima iz nauke: grčko ostrvo Naksos bilo je domaćin kongresa o vodi za piće, a u Srbiji je otkriven skelet praistorijskog mamuta.

# sent_id = set-s2277
# text = Istanbul će biti domaćin Međunarodnog kongresa o NLO i Novom dobu.

# sent_id = set-s2278
# text = Istanbul, u Turskoj, biće 13. i 14. juna domaćin četvrtog Međunarodnog kongresa o NLO i Novom dobu, izvestila je u sredu (3. jun) novinska agencija Anadolu.

# sent_id = set-s2279
# text = Kongresu će prisustvovati poznati naučnici, eksperti, pisci, kao i vojni i civilni piloti.

# sent_id = set-s2280
# text = Teme diskusije odnosiće se na ljudski život, planetu i svemir.

# sent_id = set-s2281
# text = Evropska komisija zatražila je podršku Rumunije u pronalaženju vakcine protiv virusa gripa H1N1, saopštilo je u utorak (2. jun) rumunsko ministarstvo zdravstva.

# sent_id = set-s2282
# text = U pismu, komesarka EU za zdravstvo Andrula Vasiliju zatražila je pomoć zemlje u ubrzavanju nastojanja EU da se pronađe delotvorna vakcina.

# sent_id = set-s2283
# text = Rumunski Institut Kantakuzino zadužen je da potvrđuje slučajeve virusa H1N1 za pacijente iz devet država u regionu.

# sent_id = set-s2284
# text = Grčko ostrvo Naksos bilo je od 1. juna do subote (6. jun) domaćin naučnog kongresa o vodi za piće, izvestio je SKAI radio.

# sent_id = set-s2285
# text = Naučnici iz celog sveta prisustvovali su forumu, najvećem skupu za tu oblast koji je ikada održan u Grčkoj.

# sent_id = set-s2286
# text = Među temama o kojima se razgovaralo bili su zagađenje vode i zakonodavstvo EU vezano za pijaću vodu.

# sent_id = set-s2287
# text = Skelet praistorijskog mamuta pronađen je u blizini jedne arheološke lokacije u Srbiji.

# sent_id = set-s2288
# text = Prema rečima eksperata, to je jedan od najstarijih mamuta u Evropi.

# sent_id = set-s2289
# text = Naučnici smatraju da je životinja bila visoka preko 4 metra i teška preko 10 tona.

# sent_id = set-s2290
# text = Skelet je dobro očuvan.

# sent_id = set-s2291
# text = Hrvatski grad Split bio je 1. juna domaćin Međunarodnog kongresa forenzičkih nauka.

# sent_id = set-s2292
# text = Skup je bio posvećen slučajevima koji datiraju iz Drugog svetskog rata.

# sent_id = set-s2293
# text = Učenica 11. razreda Američkog univerziteta u Sofiji osvojila je prvu nagradu na bugarskom Nacionalnom takmičenju za mlade naučne talente.

# sent_id = set-s2294
# text = Vasilina Tatarlijeva impresionirala je sudije svojim projektom izrade temperaturne mape putem digitalnih fotografija.

# sent_id = set-s2295
# text = Ona će sada predstavljati Bugarsku na Evropskom takmičenju za mlade talente koje se održava u Parizu.

# newdoc id = set.sr.115
# url = NA
# sent_id = set-s2729
# text = Bosna i Hercegovina upozorena da je potrebno završiti ključne reforme

# sent_id = set-s2730
# text = Jačanje centralnih institucija i reforme u sektoru odbrane su od presudnog značaja za težnje Bosne i Hercegovine u pogledu pridruživanja transatlantskim strukturama, upozorili su najviši međunarodni zvaničnici.

# sent_id = set-s2731
# text = Bosna i Hercegovina (BiH) mora da završi sprovođenje ključnih reformi, uključujući i sektor odbrane, ako želi da krene putem integracije u NATO i EU, poručili su međunarodni zvaničnici.

# sent_id = set-s2732
# text = Oni su upozorili da bi propuštanje šanse da se deluje brzo moglo da pokvari međunarodni imidž zemlje i dovede je do izolacije, siromaštva i stagnacije.

# sent_id = set-s2733
# text = "Sledećih nekoliko dana, čak i sati, biće od presudnog značaja za budućnost BiH", ukazuje se u poruci Kancelarije visokog predstavnika objavljenoj u sredu (24. septembra) i dodaje da najviši međunarodni predstavnik u BiH, Pedi Ešdaun, "snažno veruje da članstvo u PfP, a zatim u NATO-u, nudi najbolju garanciju BiH za dugoročan mir i stabilnost".

# sent_id = set-s2734
# text = "Oči Evrope i sveta sada su uprte u BiH, čiji bi lideri trebalo da odluče da li će iskoristiti priliku da načine istorijski korak ka NATO-u i evropskim bezbednosnim strukturama", navodi se u poruci.

# sent_id = set-s2735
# text = U EU je u toku izrada studije izvodljivosti kojom se utvrđuje spremnost BiH za otvaranje pregovora o sporazumu o stabilizaciji i pridruživanju sa Unijom, koji predstavlja prvi korak ka mogućem članstvu.

# sent_id = set-s2736
# text = Planirano je da se ambasadori EU u sredu sastanu sa članovima tročlanog predsedništva BiH i apeluju na njih da nastave sa sprovođenjem reformi u sektoru odbrane.

# sent_id = set-s2737
# text = Visoki predstavnik EU za spoljnu politiku i bezbednost Havijer Solana izjavio je da je jačanje centralnih institucija od presudnog značaja kada su u pitanju izgledi BiH za pridruživanje Uniji.

# sent_id = set-s2738
# text = "Evropa će pažljivo posmatrati BiH ove jeseni", rekao je Solana u intervjuu sarajevskom dnevniku Dnevni avaz, prenosi agencija Frans pres.

# sent_id = set-s2739
# text = "Ako izaberete reforme, vrata EU biće otvorena.

# sent_id = set-s2740
# text = Ako odbacite reforme, suočićete se sa opasnošću da BiH bude izostavljena iz evropske porodice, u stagnaciji i siromaštvu", istakao je Solana.

# sent_id = set-s2741
# text = Izražavajući veliku zabrinutost oko mogućeg neuspeha razgovora političkih snaga u BiH o reformama u sektoru odbrane, Solana je upozorio "da će u tom slučaju reputacija BiH biti opasno i ozbiljno ugrožena".

# sent_id = set-s2742
# text = Cilj reformi je da se vojske dva entiteta u BiH stave pod državnu kontrolu, uspostavljanjem centralnog odbrambenog i komandnog štaba.

# sent_id = set-s2743
# text = Predviđene mere uključuju formiranje ministarstva odbrane na nivou države i generalštaba na čijem čelu će biti jedan ministar i jedan načelnik.

# sent_id = set-s2744
# text = Parlament BiH dobio bi isključivo ovlašćenje da uvodi vanredno i ratno stanje.

# sent_id = set-s2745
# text = Prvi put od okončanja rata u BiH 1992 - 1995, vojnici dve vojske u zemlji nosili bi iste uniforme i polagali istu zakletvu pod jednim grbom, zastavom i himnom.

# sent_id = set-s2746
# text = Ranije ove nedelje Ešdaun i komandant SFOR-a, general-pukovnik Vilijam Vord, ukazali su da je reforma sektora odbrane ključni uslov za pristupanje BiH programu NATO-a Partnerstvo za mir ove godine, što predstavlja prvi korak ka pridruživanju Alijansi.

# sent_id = set-s2747
# text = Prema izveštaju Komisije za reformu odbrane u BiH to bi se moglo dogoditi 2007. godine.

# sent_id = set-s2748
# text = Vladajuća muslimanska Stranka demokratske akcije protivi se reformama, tvrdeći da se njima ne planira ujedinjenje dve entitetske vojske.

# sent_id = set-s2749
# text = U međuvremenu, delegacija NATO-a trebalo bi u četvrtak da doputuje u BiH kako bi se informisala o procesu reforme odbrane.

# sent_id = set-s2750
# text = Savet za implementaciju mira takođe bi trebalo da održi dvodnevni sastanak na kojem će -- prema Ešdaunovim rečima -- "proceniti da li su politički lideri u BiH spremni da pokažu političku zrelost i državničku mudrost i podrže reforme neophodne kako bi se ova zemlja povela u pravcu transatlantskih struktura".

# newdoc id = set.sr.124
# url = NA
# sent_id = set-s2990
# text = Turobna vremena za crnogorsku ekonomiju

# sent_id = set-s2991
# text = S obzirom na porast troškova, stagnaciju plata i usporavanje stranih investicija, ekonomska situacija u Crnoj Gori se konstantno pogoršava.

# sent_id = set-s2992
# text = Gradilište u Budvi stoji nedovršeno.

# sent_id = set-s2993
# text = Prema crnogorskom ministarstvu finansija, BDP zemlje opao je za 5,3 odsto u 2009. godini, ali je prema proceni MMF-a pad iznosio 7 odsto.

# sent_id = set-s2994
# text = S obzirom da je vlada smanjila plate u javnoj administraciji za 30 odsto, Crnogorci se suočavaju sa sumornom slikom.

# sent_id = set-s2995
# text = Lekari i nastavnici sada dobijaju oko 400 evra mesečno.

# sent_id = set-s2996
# text = Policajci i vojnici dobijaju oko 300 evra.

# sent_id = set-s2997
# text = U međuvremenu, troškovi života su porasli: kirija za mali stan u Podgorici iznosi oko 200 evra mesečno -- što mnogima otežava da spoje kraj sa krajem.

# sent_id = set-s2998
# text = Pored toga, neki radnici mesecima nisu dobili plate.

# sent_id = set-s2999
# text = Ekonomski eksperti kažu da je jedan od glavnih problema to što ekonomija nije razvila svoja proizvodna i izvozno orijentisana preduzeća.

# sent_id = set-s3000
# text = Takođe, velika javna potrošnja -- rezultat glomaznog administrativnog aparata -- i dalje predstavlja problem.

# sent_id = set-s3001
# text = "Mikro, malim i srednjim preduzećima na polju proizvodnje organske hrane, obrade drveta, kamena, proizvodnje vode, šumskih i morskih proizvoda i uslužnog sektora, trebalo bi da bude posvećena posebna pažnja.

# sent_id = set-s3002
# text = Specijalan tretman u bliskoj budućnosti treba da [uključuje] turistički sektor, sa pomorskim biznisom radi multiplikativnih efekata na duge staze", kaže predsednik Fonda za investicije i razvoj Dragan Lajović.

# sent_id = set-s3003
# text = Fond je osnovala vlada prošle godine kako bi podstakla ekonomski razvoj.

# sent_id = set-s3004
# text = Strane investicije se takođe smanjuju.

# sent_id = set-s3005
# text = Od 2006. do 2008. postojala je ogromna potražnja među ljudima u Rusiji i Velikoj Britaniji za imovinom na crnogorskoj obali -- ali to više nije slučaj.

# sent_id = set-s3006
# text = Prošle godine je, zbog nedostatka sredstava, nekoliko obalskih projekata moralo da bude obustavljeno usred radova.

# sent_id = set-s3007
# text = "Izlaz iz krize uključuje… paket, koji bi trebalo da bude zasnovan na otvaranju ekonomije za strane investicije, čime bi se stvorili pozitivni multiplikativni efekti", rekao je Lajović, uključujući stvaranje radnih mesta.

# sent_id = set-s3008
# text = On upozorava da strani kapital zahteva plodno tlo, a Crna Gora nije jedina odgovarajuća destinacija.

# sent_id = set-s3009
# text = Jedan od problema je, međutim, to što su banke u zemlji prošle godine znatno ograničile kreditiranje.

# sent_id = set-s3010
# text = "Trenutno postoji samo 59 kompanija kojima bi crnogorske banke dale kreditnu podršku, što je devastirajuća činjenica", rekla je glavni ekonomista Centralne banke Zorica Kalezić za SETimes.

# sent_id = set-s3011
# text = Crnogorski Centralni registar pokazao je da je u zemlji krajem aprila postojalo 51.505 kompanija.

# sent_id = set-s3012
# text = S obzirom da banke neće da daju kredite, poslodavci upozoravaju da će morati da otpuštaju radnike.

# sent_id = set-s3013
# text = Trenutna stopa nezaposlenosti iznosi 12,4 odsto.

# sent_id = set-s3014
# text = Međutim, stvarna stopa je verovatno mnogo veća, zato što oni koji se nisu prijavili na biro za zapošljavanje ne mogu da budu uračunati.

# sent_id = set-s3015
# text = "Neto profit ekonomije, sudeći po trenutnim podacima, bio je samo 12 miliona evra na kraju 2009. godine -- a na kraju 2007. iznosio je 270 miliona evra", rekla je Kalezić.

# sent_id = set-s3016
# text = Ukazujući da je Crna Gora prošle godine nagomilala trgovinski deficit od 1,36 milijardi evra, direktor kompanije Aktiva Mladen Bojanić pretpostavlja da se ekonomska politika zemlje oslanjala više na improvizaciju nego na dobro osmišljenu strategiju.

# sent_id = set-s3017
# text = "Nove ideje zahtevaju nove ljude.

# sent_id = set-s3018
# text = Vlada mora jasno da definiše strategiju izlaska iz krize i konačno odluči da li će njen prioritet biti socijalna politika, očuvanje vlade ili ekonomski razvoj", rekao je Bojanić za SETimes.

# newdoc id = set.sr.127
# url = NA
# sent_id = set-s3066
# text = Težnja Bugarske za smanjenjem energetske zavisnosti zabrinjava eko-aktiviste

# sent_id = set-s3067
# text = U drugom delu našeg izveštaja, zabrinuti eko-aktivisti savetuju sporiji pristup razvoju proizvodnje gasa iz uljanog škriljca.

# sent_id = set-s3068
# text = Novi Pazar je navodno najplodnija poljoprivredna oblast u Bugarskoj.

# sent_id = set-s3069
# text = Oblast predviđena za istraživanja je na severoistoku, u Novom Pazaru, i možda sadrži obilje naslaga uljanog škriljca predviđenog za eksploataciju po najavljenom potpisivanju ugovora sa američkim energetskim gigantom, kompanijom Ševron.

# sent_id = set-s3070
# text = Prema tom ugovoru, Bugarska bi dobila 30 miliona evra za prava na istraživanja i eksploataciju u toj oblasti.

# sent_id = set-s3071
# text = Oni koji to podržavaju kažu da bi ova mera smanjila cene energenata i smanjila zavisnost od Rusije.

# sent_id = set-s3072
# text = Međutim, za eko-aktiviste to je veliki rizik.

# sent_id = set-s3073
# text = Region predviđen za bušenje je poznat kao žitnica Bugarske i verovatno je najplodnija oblast u zemlji.

# sent_id = set-s3074
# text = "Ova zemlja će praktično postati neupotrebljiva", kaže Petko Kovačev, aktivista partije Zelenih, za SETimes.

# sent_id = set-s3075
# text = "Problem je u tome što oni [vlast] pokušavaju da reše jedan problem [energetska zavisnost Bugarske] stvaranjem još većeg problema zagađenja životne sredine", kaže on.

# sent_id = set-s3076
# text = Glavna opoziciona Bugarska socijalistička partija (BSP) takođe je glasno izrazila svoje neslaganje sa projektom istraživanja i proizvodnje gasa iz uljanog škriljca.

# sent_id = set-s3077
# text = BSP insistira na proceni uticaja na životnu sredinu pre početka samih istraživanja, umesto posle toga, a pre početka proizvodnje, što je plan vlade.

# sent_id = set-s3078
# text = "Istraživanje gasa iz uljanog škriljca, nasuprot istraživanju i eksploataciji prirodnog gasa, predstavlja jedinstveni tehnološki pokušaj proizvodnje, što znači da se bušenje u cilju proizvodnje gasa iz uljanog škriljca nimalo ne razlikuje od bušenja u fazi istraživanja", kaže poslanik BSP i član parlamentarnog odbora za zaštitu životne sredine Georgi Božinov za SETimes.

# sent_id = set-s3079
# text = "Iste hemikalije i abrazivi se koriste u eksperimentalnoj kao i u proizvodnoj fazi", dodaje on.

# sent_id = set-s3080
# text = "Ovaj eksperiment se izvodi korišćenjem ogromne količine vodenog rastvora...

# sent_id = set-s3081
# text = Treba da budemo sigurni da u slučaju curenja ove vode neće doći do ugrožavanja životne sredine...

# sent_id = set-s3082
# text = Zato tražimo procenu uticaja na životnu sredinu u fazi istraživanja."

# sent_id = set-s3083
# text = "A nakon što dobijemo rezultate seizmoloških istraživanja, strukturu slojeva zemljišta, kao i sve garancije koje ove informacije pružaju, kada eksperti daju svoje mišljenje i ubede ljude, onda eksperimenti mogu da počnu", objašnjava on.

# sent_id = set-s3084
# text = "Predlažemo održavanje ozbiljne naučne diskusije o metodi, konkretnim uslovima u Bugarskoj, utvrđivanju preventivnih mera kao i načinu za smanjenje rizika.

# sent_id = set-s3085
# text = Nakon ove diskusije, treba obaviti procenu uticaja bušenja na životnu sredinu.

# sent_id = set-s3086
# text = A ako je sve u redu, mogu da otpočnu projekat", kaže Božinov.

# sent_id = set-s3087
# text = Kao komentar u vezi sa svojim planovima u Bugarskoj, Ševron je za SETimes u imejlu izjavio da zvaničnici "sa zadovoljstvom očekuju saradnju sa bugarskim vlastima i deljenje svojih iskustava u istraživanju i zaštiti životne sredine, a u cilju ostvarivanja ove poslovne prilike".

# sent_id = set-s3088
# text = Kompanija je osvojila licence za istraživanje nekonvencionalnih izvora gasa u Poljskoj u decembru 2009. i planira početak aktivnosti istraživanja u poslednjem kvartalu ove godine.

# sent_id = set-s3089
# text = Ševron je 2010. i 2011. stekao više od 4 miliona jutara zemljišta u Poljskoj, Rumuniji i Bugarskoj za istraživanje i procenu nalazišta uljanog škriljca.

# sent_id = set-s3090
# text = Pretpostavlja se da se u Poljskoj nalaze neka od najvećih nalazišta uljanog škriljca u Evropi.

# sent_id = set-s3091
# text = Ukupne rezerve gasa iz škriljca na kontinentu, bez Rusije, procenjuju se na 18 biliona kubnih metara.

# sent_id = set-s3092
# text = Osim u Poljskoj, razne kompanije vrše istraživanja u Austriji, Mađarskoj, Irskoj, Švedskoj i Velikoj Britaniji.

# sent_id = set-s3093
# text = Francuska, za koju se pretpostavlja da leži na ogromnim rezervama gasa iz uljanog škriljca, zabranila je bušenja usled potencijalnih ekoloških problema.

# newdoc id = set.sr.132
# url = NA
# sent_id = set-s3186
# text = Eksplozija potresla američku ambasadu u Atini

# sent_id = set-s3187
# text = Smatra se da iza napada na američku ambasadu u Atini, koji se dogodio u petak rano ujutru, stoje militantni levičari.

# sent_id = set-s3188
# text = Pripadnici odreda za uklanjanje bombi prikupljaju dokaze na gradilištu preko puta američke ambasade u Atini.

# sent_id = set-s3189
# text = U raketnom napadu na ambasadu u petak naneta je neznatna šteta, a povređenih nije bilo.

# sent_id = set-s3190
# text = Snažna eksplozija potresla je Ambasadu Sjedinjenih Država u Atini nekoliko sati pre početka radnog dana u petak (12. januara).

# sent_id = set-s3191
# text = Napad, opisan kao najozbiljniji na misiju Sjedinjenih Država u poslednjih skoro 11 godina, pripisuje se levičarskoj grupi koja sebe naziva Revolucionarna borba.

# sent_id = set-s3192
# text = "Protivtenkovska raketa ispaljena je u 5.58 ujutru iz okolne oblasti, uzrokujući manju štetu na prednjim prozorima i na krovu", navodi se u saopštenju ministarstva javnog reda.

# sent_id = set-s3193
# text = Veruje se da Revolucionarna borba stoji i iza niza drugih napada, uključujući pokušaj ubistva grčkog ministra kulture Jorgosa Vulgarakisa prošlog maja i bombu u ministarstvu ekonomije krajem 2005. godine.

# sent_id = set-s3194
# text = Ova grupa postala je najozbiljnija unutrašnja pretnja za Grčku posle sada raspuštene terorističke organizacije 17. novembar, koja je ubila veliki broj ljudi tokom dve decenije svog delovanja, pre nego što je razotkrivena i rasturena.

# sent_id = set-s3195
# text = Među žrtvama 17. novembra nalazi se nekoliko oficira SAD, druge strane diplomate i suprug grčkog ministra inostranih poslova Dore Bakojanis.

# sent_id = set-s3196
# text = Potvrđujući da niko nije povređen u "vrlo ozbiljnom napadu" u petak ujutru, američki ambasador u Grčkoj Čarls Ris rekao je da ne može da postoji "opravdanje za takav bezuman čin nasilja".

# sent_id = set-s3197
# text = Kompleks američke ambasade, koji se proteže duž celog jednog bloka u centru Atine, i okružen je čeličnom ogradom, jedan je od najčuvanijih objekata u prestonici.

# sent_id = set-s3198
# text = U prvim izveštajima ukazano je da je raketa pogodila ambasadu u blizini glavnog ulaza i eksplodirala u toaletima na trećem spratu, gde se takođe nalazi kancelarija ambasadora.

# sent_id = set-s3199
# text = Policija je saopštila da su jedan ili dva prozora polomljeni i da je znak ispred misije oštećen.

# sent_id = set-s3200
# text = U eksploziji su takođe polomljena stakla na obližnjim zgradama.

# sent_id = set-s3201
# text = Ubrzo posle napada, desetine policijskih automobila blokiralo je oblast oko kompleksa ambasade, sprečavajući pristup svim ulazima i izlazima.

# sent_id = set-s3202
# text = AP je izvestio da su vlasti, u potrazi za dokazima, pretraživale obližnju bolnicu i stambene zgrade.

# sent_id = set-s3203
# text = Bakojanis je u petak ujutru posetila ambasadu i osudila napad.

# sent_id = set-s3204
# text = "Incidenti kao što je ovaj puno su koštali [Grčku] u političkom i ekonomskom pogledu i u smislu prestiža", ukazala je ministar inostranih poslova.

# sent_id = set-s3205
# text = "Grčka vlada je rešena da uloži sve napore, što je činila i u prošlosti, da se ne dozvoli ponavljanje takvih incidenata."

# sent_id = set-s3206
# text = U februaru 1996. ambasada se našla na meti sličnog raketnog napada, koji je uzrokovao manju štetu na tri diplomatska vozila i nekoliko okolnih zgrada.

# newdoc id = set.sr.144
# url = NA
# sent_id = set-s3456
# text = Predstavljena prva zajednička jedinica Oružanih snaga BiH

# sent_id = set-s3457
# text = Novu počasnu jedinicu Oružanih snaga Bosne i Hercegovine čine vodovi tri konstitutivne etničke zajednice u BiH.

# sent_id = set-s3458
# text = Jedinica će dočekivati svetske i domaće visoke zvaničnike i generale.

# sent_id = set-s3459
# text = Prema rečima državnog ministra odbrane Nikole Radovanovića, očekuje se da će Počasna jedinica sledeće godine biti korišćena 60 puta.

# sent_id = set-s3460
# text = U prisustvu visokih zvaničnika, lokalnih i SFOR-ovih generala i generala iz EU, Ministarstvo odbrane Bosne i Hercegovine (BiH) predstavilo je u petak (26. novembra) u Sarajevu prvu zajedničku jedinicu oružanih snaga BiH.

# sent_id = set-s3461
# text = Počasna jedinica Oružanih snaga BiH je formacija veličine čete koju čine tri voda, barjaktari i vojni orkestar iz sve tri konstitutivne etničke grupe BiH.

# sent_id = set-s3462
# text = Jedinica će dočekivati i odavati počasti visokim svetskim i domaćim zvaničnicima i generalima.

# sent_id = set-s3463
# text = Prema rečima državnog ministra za odbranu BiH Nikole Radovanovića, očekuje se da će Počasna jedinica biti korišćena 60 puta sledeće godine.

# sent_id = set-s3464
# text = Procenjuje se da će troškovi transporta i dnevnice iznositi oko 175.000 evra.

# sent_id = set-s3465
# text = U sastavu Oružanih snaga BiH nalaze se Vojska Republike Srpske (VRS) i Vojska Federacije (VF) sa svoje dve komponente -- bosansko-muslimanskom (bošnjačkom) i hrvatskom.

# sent_id = set-s3466
# text = U okviru najnovije reforme odbrane, koja se sprovodi ove godine, entitetske vojske spojene su jednim državnim lancem komande pod zajedničkim Ministarstvom odbrane BiH i tročlanim predsedništvom BiH.

# sent_id = set-s3467
# text = Počasnu gardu čini sedam oficira, deset podoficira i 54 vojnika, koji su prekomandovani iz svojih jedinica u VF i VRS.

# sent_id = set-s3468
# text = Tokom predstavljanja jedinice na međunarodnom aerodromu u Sarajevu, gardisti su nosili različite kamuflažne uniforme svojih entitetskih armija, ali sa grbom BiH na desnom ramenu.

# sent_id = set-s3469
# text = Zvanično predstavljanje na aerodromu počelo je kada je brigadni general VRS Mirko Tepšić, šef radne grupe koja je formirala jedinicu, zatražio od bošnjačkog člana predsedništva BiH, Sulejmana Tihića, da da zeleno svetlo za početak ceremonije.

# sent_id = set-s3470
# text = Kada mu je Tihić naložio da otvori svečanost, Tepšić je izdao naređenje majoru VRS Miloradu Krajšumoviću, komandantu Počasne jedinice.

# sent_id = set-s3471
# text = To je prvi put od sukoba u BiH da je oficir VRS javno ispunio direktno naređenje bošnjačkog zvaničnika.

# sent_id = set-s3472
# text = "Mi do sada nismo imali zajedničku počasnu jedinicu zbog činjenice da nije postojao politički konsenzus oko njenog sastava i procedura u takvoj jedinici", rekao je Radovanović.

# sent_id = set-s3473
# text = "Konačno smo postigli taj konsenzus i u skladu sa državnim zakonom o odbrani formirali jedinicu.

# sent_id = set-s3474
# text = Četa je rezultat mnogih kompromisa.

# sent_id = set-s3475
# text = Međutim, 1. septembar 2005. je naš krajnji rok za pronalaženje rešenja, određivanje uniformi i procedura".

# newdoc id = set.sr.149
# url = NA
# sent_id = set-s3573
# text = MMF odobrio zadnju reviziju stendbaj aranžmana sa Rumunijom

# sent_id = set-s3574
# text = BUKUREŠT, Rumunija -- Upravni odbor MMF-a odobrio je u petak (25. mart) sedmu i poslednju reviziju stendbaj aranžmana sa Rumunijom.

# sent_id = set-s3575
# text = Prema rečima Mihaja Tanaseskua, predstavnika zemlje u Fondu, odbor je utvrdio da je Rumunija ispunila svoje obaveze.

# sent_id = set-s3576
# text = Rumunija je do sada od MMF-a dobila 11,3 milijarde evra, u sklopu paketa finansijske pomoći u iznosu od 20 milijardi evra, koji je obezbeđen 2009. godine.

# sent_id = set-s3577
# text = Cilj novog sporazuma iz predostrožnosti jeste održanje fiskalne discipline i nastavak strukturnih reformi.

# newdoc id = set.sr.152
# url = NA
# sent_id = set-s3601
# text = Galeb ponovo plovi

# sent_id = set-s3602
# text = Titova luksuzna jahta ide na remont nakon prodaje gradu u Hrvatskoj.

# sent_id = set-s3603
# text = Jahta nekadašnjeg diktatora biće renovirana u muzej na vodi.

# sent_id = set-s3604
# text = Jahta Galeb nekadašnjeg jugoslovenskog diktatora Josipa Broza Tita godinama je stajala neupotrebljena u brodogradilištu Viktor Lenac na severnoj obali Hrvatske.

# sent_id = set-s3605
# text = Od prošlog meseca, međutim, takvo se stanje promenilo, kada je brod kupio grad Rijeka.

# sent_id = set-s3606
# text = Grad namerava da ga renovira i pretvori u muzej na vodi.

# sent_id = set-s3607
# text = To neće biti prvo renoviranje Galeba.

# sent_id = set-s3608
# text = Napravljen da bude brod jugoslovenske mornarice u Đenovi 1938, 117 metara dugi Galeb zaplenili su Nemci 1943.

# sent_id = set-s3609
# text = Saveznici su ga potopili 1944. u blizini Rijeke.

# sent_id = set-s3610
# text = Izvučen je iz mora 1948. i obnovljen 1952, od kada se nije menjao.

# sent_id = set-s3611
# text = Tito je koristio brod do svoje smrti 1980. i plovio nekih 160.000 km na političkim putovanjima.

# sent_id = set-s3612
# text = Koristio je Galeb i kao mesto za zabavu političara i poznatih ličnosti, poput britanskog premijera Vinstona Čerčila, libijskog vođe Moamera el Gadafija, bivšeg egipatskog predsednika Abdela Nasera, bivšeg indijskog premijera Džavaharlala Nehrua i holivudskih zvezda Elizabet Tejlor i Ričarda Bartona.

# sent_id = set-s3613
# text = Rijeka ga je kupila za 107.000 evra.

# sent_id = set-s3614
# text = "Jahta je spasena od kupovine nekoga ko bi je prodao u staro gvožđe.

# sent_id = set-s3615
# text = Rekonstrukcija će se odvijati pod nadzorom stručnjaka", rekao je gradonačelnik Vojko Obersnel.

# sent_id = set-s3616
# text = Obnova bi trebalo da košta više od sedam miliona evra.

# sent_id = set-s3617
# text = Međutim, prodaja nije išla glatko.

# sent_id = set-s3618
# text = Jahta je zaplenjena i stavljena na aukciju pošto vlasnik, brodovlasnički magnat Džon Pol Papanikolau, nije platio lučku naknadu brodogradilištu Lenac, gde je planirao da bude renovirana.

# sent_id = set-s3619
# text = Advokat Papanikolaua podneo je tužbu 2006. da bi zaustavio prodaju, a spor je još uvek u toku.

# sent_id = set-s3620
# text = Galeb bi trebalo da ostane ukotvljen u riječkoj luci i postane turistička atrakcija.

# sent_id = set-s3621
# text = Posetioci će moći da se popnu na palubu, naruče kafu i uživaju u ambijentu tog istorijskog broda.

# newdoc id = news.sr.13
# url = http://www.nin.co.rs/pages/article.php?id=106659&#txt106659
# sent_id = news-s470
# text = Učvršćuje se ideja o jednoj državi i jednom vođi

# sent_id = news-s471
# text = Srbija je u stanju hipnoze na kraju 2016. godine.

# sent_id = news-s472
# text = Formalno prozapadnog premijera, doskora visoko pozicioniranog ekstremnog radikala, podržavaju proruski orijentisani tabloidi.

# sent_id = news-s473
# text = Učvršćuje se ideja o jednoj državi i jednom vođi.

# sent_id = news-s474
# text = U centru Beograda je u 2016. godini organizovana izložba „Necenzurisane laži” po uzoru na izložbu „Degenerisana umetnost”, koja je pre Drugog svetskog rata putovala po jednoj drugoj zemlji.

# sent_id = news-s475
# text = Počelo je i takmičenje novih vođa sa starim vođom Josipom Brozom Titom.

# sent_id = news-s476
# text = Za sada se takmiče u disciplini auto-putevi.

# sent_id = news-s477
# text = Vlada ignoriše poluprazna porodilišta, a veliki broj poniženih i prevarenih penzionera glasa za one koji su ih ponizili i prevarili.

# sent_id = news-s478
# text = Rijaliti programi predstavljaju vrhunske domete kulture na mnogim televizijama.

# sent_id = news-s479
# text = Veliki broj članova vlade i direktora javnih preduzeća ima diplome dobijene posle svoje četrdesete godine od strane kvaziuniverziteta.

# sent_id = news-s480
# text = Mladi, obrazovani ljudi nastavljaju da odlaze u svet.

# sent_id = news-s481
# text = Ponosni smo na stopu ekonomskog rasta od 2,8 %, manju od stope rasta u Crnoj Gori, Albaniji i Bosni i Hercegovini.

# sent_id = news-s482
# text = Akademska zajednica Srbije je i dalje, pri kraju 2016. godine, odraz društva.

# sent_id = news-s483
# text = Časni, talentovani i vredni posvećenici ugroženi su plagijatima, predatorskim časopisima, nepoštenim evaluacijama naučnog i pedagoškog rada, nezameranjem i dominantnom željom da se ništa ne promeni.

# sent_id = news-s484
# text = Nekrunisani kralj srpskih kvaziuniverziteta ponovo ima svoje đake na visokim funkcijama u Ministarstvu prosvete i nauke.

# sent_id = news-s485
# text = Srbija je postala prva zemlja u svetu u kojoj je predsednik parlamentarnog odbora za nauku, obrazovanje, tehnološki razvoj i informatičko društvo bio, do pre nekoliko meseci, verski vođa.

# sent_id = news-s486
# text = Sve nacionalne institucije i svi državni univerziteti, fakulteti i instituti Srbije su oćutali muftijino postavljenje.

# sent_id = news-s487
# text = To, i ćutanje na mnoge druge teme u srpskom obrazovanju je moje razočaranje, a muk akademske zajednice Srbije je obeležio moju 2016. godinu.

# sent_id = news-s488
# text = Da li su oni koji su oćutali nedavne šamare profesorki u Mladenovcu i sve druge šamare srpskoj nauci i obrazovanju mogli svojim jasnim i hrabrim „ne” da bar malo prosvetle zbunjen, uplašen i apatični narod?

# sent_id = news-s489
# text = Da li su se nalazili naivni formalno-pravni izgovori koji su nam omogućavali da bar prividno umirimo svoju savest i da se ne zamerimo vladaru?

# sent_id = news-s490
# text = Nije bilo lako rektoru Univerziteta u Beogradu profesoru Rajku Vračaru da početkom devedesetih zatraži u ime Univerziteta u Beogradu ostavku Slobodana Miloševića.

# sent_id = news-s491
# text = Bilo je i boljih naučnika na mestu rektora, ali teško da je bio neko tako moralno utemeljen i hrabar.

# sent_id = news-s492
# text = Milošević je nastavio da vlada, Srbija je otišla u sunovrat, a Vračar je bio smenjen i upisan u velika imena srpske nauke i prosvete.

# sent_id = news-s493
# text = Morali smo u 2016. godini da kažemo „ne” diletantima koji vode nauku i obrazovanje.

# sent_id = news-s494
# text = Proveo sam četrdeset godina baveći se univerzitetskim poslovima.

# sent_id = news-s495
# text = Osam od ovih četrdeset bilo je na univerzitetima Evrope i Amerike.

# sent_id = news-s496
# text = Škole na kojima sam učio i predavao, bio mentor, rešavao inženjerske probleme i bavio se naukom bile su oličenje akademske čestitosti i poštenja.

# sent_id = news-s497
# text = Čini mi se da mi moramo da stvorimo novu generaciju „francuskih đaka”.

# sent_id = news-s498
# text = Za one mlađe koji ne znaju, mnogi đaci koji su se sa srpskom vojskom u Prvom svetskom ratu našli u Grčkoj, upućeni su u Francusku na dalje školovanje.

# sent_id = news-s499
# text = Ovi „francuski đaci”, vrhunski profesionalci, čvrstih moralnih stavova i gospodstvenog ponašanja dali su docnije veliki doprinos Kraljevini Srba, Hrvata i Slovenaca.

# sent_id = news-s500
# text = Novi „francuski đaci” mogli bi da budu najznačajnija srpska investicija u budućnosti.

# sent_id = news-s501
# text = Harvard, Stenford, Oksford ili Sorbona mogu da ih nauče da obrazovanje obavezuje.

# sent_id = news-s502
# text = Mi to nismo uspeli.

